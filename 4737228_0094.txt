74

ista maximo (1) benefacto aequalia atque ideo aeque lau-
danda habuisse.

Quae porro a Plutarcho afferuntur Chrysippi enunciata
de amicorum discrimine, quum alii ah‘um amicitiae et
fidei mereantur obtinere gradum, difficilius a reprehen-
sione possunt vindicari. Id enim universe notandum,
in Chrysippi philosophia morali omnia fere recte se ha-
bere, ubi de rebus abstractis, de virtute et vitiis per se
spectatis sermo est; minus vero eum sibi congruere, si
ratio quaeritur, qua in homine haec omnia adsint. Causa
est, ni fallor, Stoicorum illud placitum, quo omnes aut
bonos aut pravos esse volunt (2). Itaque et hic locus, li-
cet cum hominum conditione, quales in vita spectantur,
omnino concinat, pugnat tamen cum eorum placito : sapi-

entes solos inter se amicos esse. (3)

Stoicorum errore, quem supra notavimus, duo tantum
esse hominum ymera, bonoe et malos, Plutarchus usus est,
ut Chrysippum sibi repugnasse probaret. Neque mirum,
eum hac in re sibi contradixisse. Ab altera enim parte
hoc placitum non potuit non eum adducere ad perversas de
morali hominis conditione opiniones, ab altera parte con-
trariam huic sententiam afferre debuit observatio hominum,

quales in vita, non in philosophorum schola inveniuntur.

(l) Si quidem ea recte se habent, quae ad hunc locum (p¹ 1039 Β.)
corruptum supplevit Wyttenbachius.

(2) Vid. quae supra diximus p. 34 sq.

(3) Dc hoc placito vid. Lipsii Manuduct. ΙΙΙ z 16.

