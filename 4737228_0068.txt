48

tudo, dolor, anxietas, timor, similia. Sapiens vero beatus
est, quum moderatione et constantia quietus sit animo
sibique ipse placatus, ut nec tabescat molestiis nec fran-
gatur timore nec sitienter quid expetat desiderio (1).

v Talem sapientis imaginem pulcherrime describit Horatius:

Justum et tenacem propositi virum
Non civium ardor prava jubentium,
Non Vultus instantis tyranni
Mente quatit solida, neque Auster
Dux inquieti turbidus Hadriae,
Nec fulminantis magna manus J ovis:
Si fractus illabatur orbis,

Impavidum ferient ruinae. (2)

Animadvertimus, Stoicos omnia quae vulgo ad bona re-

ferantur, excepta sola virtute, τοῖς ἀδιαφόροις annumerasse.
Ideo Stoicorum doetrinae admodum conveniens est, sa-
pienti posse aliquando causam adesse, cur ipse suo arbitrio

vitam relinquat. Variae cum fuerint Stoicorum sententiae

de causis (3), cur sapiens sibi mortem consciscere possit,

(1) Cic. Tusc. Quaest. IV . c. 17. De Stoicorum hoc dogmate egre-
gia exstat commentatio in opusculo Meinersii : Vermischte philosophi-
sche Schriften 11. p. 130 sq.

(2) Horatius, Carminum Lib. 111 ι 3.

(3) Conf. Baumhauer, 1.l. p. 252—256 et locos ibi laudatos.

