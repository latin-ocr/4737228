7

literis mandabat; magnamque testimoniorum adhibebat co-
piam. Inde saepius in ejus seriptis inveniebantur loci ob-
scuri, accuratiore egentes demonstratione, et haud raro loco

aliquo affirmabat, quae alibi diserte negaverat.

Causae, quae Plutarchum impulerint ad Stoicos tam gra-
viter impugnandos magna ex parte in obtrectatione qua-
dam philosopha sive in odio tbeoloqico quaerendae sunt.
Plutarchus enim, ut notum est, Platonis admiratione duc-

tus, aegre ferebat, quod Stoici non eodem ac Plato honore

prosequerentur deos, sed eos in physicis parvi, in ethicis

nullius fere facerent momenti. Dein neminem latet, Stoicos
in eo quam maxime a Platonicis differre, quod onmia re-
ferrent ad vitae actionem sive πρᾶξιν, quum Platonici
maxime contemplationi sive θεωρίᾳ operam darent. Denique
probabile, Plutarchum a Stoicis sui temporis quodam modo

exagitatum fuisse, atque inde explicandam esse acerbitatem

illam, qua in antiquos Stoicos invehitur.

Quidquid est, Plutarchum non aeque et placide, quem-
admodum eum decet, qui agit de argumento philosopho,
Stoicorum placita dijudicasse, eumque, licet eos non raro
recte reprehenderit, saepissime tamen, quod adversariorum
ratiocinationes non recte intelligeret, inique eos perstrin-
xisse, manifesto apparet3 quod in nostrae disputationis

parte secunda, ni fallimur, probabimus.

