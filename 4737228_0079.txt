59

Plutarchus reponit magnorum virorum calamitates, quales
sunt Socratis condemnatio, Pythagorae incendium, caedes
Zenonis et Antiphontis (1), non conferendas esse cum fur-
furibus et granis excidentibus, nisi levitatis notam suscipere
quis velit. Malis vero geniis acceptis deum similem fieri
inepto regi, qui vecordibus satrapis provincias mandaverit,
patiaturque ab iis male optimos tractari. Chrysippus ex
hoc laqueo expedire se non potest confugiendo ad fati ne-
cessitatem3 acerrimus enim ejus adversarius urgere non du-
bitat, necessitate accepta, deum potestate sua non omnia
gubernare, neque omnia secundum ἀρίστην φύσιν περαινεΐν,
quamdiu locus aderit quarundam rerum neglectioni.

Omnino igitur fatendmn videtur, iis locis, quos Plutar-
chus p. 1048 F—1051 E. attulit,Chrysippum sibi non con-
gruere. Omnium rerum necessitatem accipiens libertati
humanae locum non reliquit, et simul deos ponens non

prohibere potuit, quin iis malorum culpa tribuatur.

(1) De ratione, qua Pythagoras diem supremum obiit, variae et
incertae sunt narrationes. Incendium, quod‘ hic memoratur, est
qnod vulgo Cyloneum dictum est. Res nota.

Zeno Eleates, Parmenidis discipulus, a Nearcho tyranno misere
cruciatus, tandem concisam dentibus linguam in os tyranni exspuisse
dicitur.

Antiphon orator, proditionis accusatus, capitia damnatus est.

