71

Dein probabile dicit, vitiosum non semper indulgere libi-
dini. Quod dictum si accipere liceret de iis, qui sermone
vulgari boni, fortes, timidi, vitiosi dicuntur, recte se habe-
ret. Bonum enim vel vitiosum aliquem dicentes, non
illum summe esse bonum vel vitiosum contendimus Aliter
vero Stoici : hi enim, ut supra vidimus, homines aut
malos aut bonos dicentes stricta verborum significatione
servata, non poterant non in errores incidere. Itaque hoc
etiam loco Plutarcho concedendum est, Chrysippum sibi

repugnasse contendentem : eum, qui vel vitiis omnibus

vel virtutibus praeditus sit, necessario secundum has vel ’

secundum illa agere debere, et tamen bonum non semper

agere fortiter, malum non semper timide.

Quomodo interpretandum sit illud Stoicorum decretum :
omnia recte facta et omnia peccata esse paria, supra (1)
investigavimus, vidimusque hoc placitum cum grano salis
esse intelligendum, ita ut paria ea dicentes non putemus
ea nulla ex parte esse diversa.

Chrysippi verba, quibus hoc placitum probat, a Plu-
tarcho p. 1038 D. memorantur. Chrysippus enim, men-
tione facta de grandiloquentia quae sapienti non minus
quam Jovi esset concessa, addidisse reperitur : οὕτω
, τοῖς ἀγαθοῖς πᾶσι ταῦτα προσήκει, κατ’ οὐθὲν προεχομένοις

ὑπὸ τοῦ Διός. Plutarchus inde efficit, 011111 probasse hoc

(l) Pag. 29 sq.

