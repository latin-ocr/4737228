55

cedat administratio, necesse est nos, utut habeamus, se-
cundum eam esse affectos, sive contra nostram naturam
morbis corripiamur, sive mutilemur, sive grammatici fia-
mus seu musici. Secundum hanc rationem similiter sta-
tuemus de virtute nostra et de vitio, atque omnino de
scientia vel inscientia, ut modo diximus. Nihil singularum
rerum, ne minimum quidem fieri potest aliter quam se-
cundum communem naturam et ejus rationem. Communi
enim natura in omnia penetrante, neeesse erit omne quod
sit in universo et quacumque ejus parte, secundum eam
fieri ejusque rationem, ac deinceps procedere sine ullo im-
pedimento : quum nihil foris sit, quod impedire possit
administrationem, neque pars ulla moveri aliter aut habere
se aliter queat quam secundum communem naturam.''
Vides omnia, ne virtute et vitiis quidem exceptis, ne-
cessitati, communi naturae, universi rationi a Chrysippo
subjungi, quas ex ilh'us sententia a Jove non differre
Plutarchus tanquam omnibus notum monet. Ut omne du-

bium removeat, dictum addit Chrysippi :
κιΔιός δ’ ἐτελείετο βουλή”

τὸν Όμηρον εἰρηκέναι ὀρθῶς, ἐπὶ τὴν εἱμαρμένην ἀναφέροντα
καὶ τὴν τῶν ὅλων φύσιν, καθ’ ἣν πάντα διοικεῖται.
Quod non mirum! Ubi enim omnia, quaecumque sunt,
necessitati ac fato subjunguntur, nullus locus supererit ali-
cui deo, nisi eum aut necessitati subjicere aut cum fato

permutare velis.

