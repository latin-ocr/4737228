44

est finis, ad quod trahit sua quemque voluptas, ut iis,
quae optanda putant, potiantur. 1111· igitur qui, licet vir-
tuti aliquod tribuant pretium, tamen divitiarum compara-
tionem, gloriae studium, aliaque hujusmodi vitae habeant
scopum, paradoxo illi assentiri non possunt. Pauci vero,
ne dicam nulli, in tanta hominum multitudine adsunt,
qui virtutem summam semper habeant vitae finem, atque
ad eam conservandam externa vitae bona relinquere parati
sint.

Propterea multi dubitaverunt, imo negarunt, virtutem ad
vitam beatam sufficere. Non perspicientes, solam virtutem
non esse famulam fortunae, non esse subjectam variis in-
certisque casibus, sed eam tantarum virium esse, ut se
ipsa tueatu13 ex humani generis mollitie, non ex ipsa vir-
tute de virtutis robore existimaverunt. Illis virtus non
ea est, quae divitias, honores, opes, omnesque casus con-
temnat humanos3 non ea, quae omni carens culpa praeter
se ipsam censeat nihil ad se pertinere3 sed ea, quae socie-
tatem quandam ineat cum voluptate, ut cum ea conjuncta
beatam homini praebeat vitam. Haec est Epicureorum
sententia, quibus summum bonum positum est in voluptate
sive doloris vacuitate, adjuncta virtute.

Quantum ab horum sententia remotus fuerit Chrysippus,

apparet praesertim ex hoc ejus dicto, quod nobis servavit
Plutarchus (1) : οὐ μόνον τὴν δικαιοσύνην, ἀλλὰ καὶ τὴν

μεγαλοψυχίαν ἀναιρεῖσθαι καὶ τὴν σωφροσύνην καὶ τὰς ἅλ-

(1) De Stoic. Repugn. p. 1040 D.

