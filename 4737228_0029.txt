9

opponat, a Chrysippo partim juvene partim sene conscrip-
tos, an quos eodem fere tempore aetatis chartis mandaverit.
Id haud parvi esse momenti, quisque intelligit3 si enim
multis de rebus alio prorsus modo quis cogitat senex, quam
juvenis cogitaverit, laudi non vituperationi locus est.

Ut vero Chrysippi et Stoicorum fragmentis eam affera-
mus lueem, quae e variis testimoniis et indiciis veterum
capi possit, in priore dissertationis parte doctrinam ipsius
de libertate voluntatis ceterisque, quae diximus, exposituri

sumus, quo facto in recensendis Plutarchi ratiocinationibus

poterimus esse breviores.

Fontes praecipuos, e quibus hausimus, hic memorabimus3

ceteri suis locis indicabuntur.

Ex antiquis scriptoribus praesertim usus sum:

Dioqene Laertio, Lib. VII. ubi Zenonis et Chrysippi
vitae enarrantur, et plura¹ eorum placita exponuntur.

Stobaeo, qui in Ecloyarum Lib. II. moralia explicat an-
tiquiorum Stoicorum placita.

Cicerone in operibus philosophis, inprimis in libro ΠΙ.
de Finibus bon. et mal. et in libello de Fato.

Aulo Gellio, qui multa servavit Chrysippi placita, quae

ad libertatem voluntatis pertinent.

