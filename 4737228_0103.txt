83

mercedem ab eo exigere, ut ita omnes caveat ea in re
injurias (ἀδικήματα).

Hoc vocabulum ἀδίκημα Plutarcho ansam praebet, aliam
Chrysippi, ut opinatur, repugnantiam memorandi. Hie
enim alibi statuerat μὴ ἀδικεῖσθαι τὸν σοφόν. Num vero
hoc ad damnum mercedis jactura sapienti illatum referri
possit, judicet aequus lector ex iis, quae exhibet Stobaeus
Ll. p. 228 : uNeque injuria affici nec laedi sapientem fieri
quidem interdum, ut alii in eum invehantur et contume-
liose in eum agant, at vel sic tamen innocuum esse sa-
pientem nec cadere in ipsum contumeliam, quippe eos
potius dedecorantem, qui illam inferant. Sapientem vero
liberum ab ea fore, qui dehonestari prorsus nequeat, cum
in se ipso habeat bonam et divinam virtutem, adeoque

vacuus sit ab omni vitio et noxa.''

Eodem fere modo Plutarchus fallitur in loco, quem nunc
exposituri sumus.

Vetustiores quidam (teste Plutarcho 1.1. p. 1047 E.) id,
quod evenit alicui acidum vinum habenti, ut neque tam-
quam acetum neque tamquam vinum id vendere posset,
Zenoni accidisse dixerunt, quum τὸ προηγμένοῦ μήτε ὡς
ἀγαθὸν μήτε ὡς ἀδιάφορον (1) posset v'enditare. Quos vero
minus recte judicasse, ex iis, quae supra de προηγμένου

ratione memoravimus, luculenter patet. Plutarchus vero

(l) Lego ἀδιάφορον (11011 διάφορον), monentibus Meziriaco ct Sal-
masio, probante Wyttenbachio.

63(-

